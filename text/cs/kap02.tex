%%% Druhá kapitola
\chapter{Výpočet Jonesova polynomu}

V této kapitole se budeme zabývat problémem výpočtu Jonesova polynomu. Odvodíme algoritmus na výpočet a odhadneme jeho časovou složitost.

\section{Výpočetní složitost problému} 

Je dokázáno, že problém výpočtu Jonesova polynomu alternujícího uzlu je \mbox{\#P-těžký}~\cite{jaeger_vertigan_welsh_1990}. 

Třída \#P obsahuje problémy určení počtu přijímacích cest nedeterministického Turingova stroje. Jedná se o rozšíření problémů třídy NP, místo otázky, jestli problém má řešení, se ptáme, kolik řešení vůbec existuje. Zástupcem této třídy je \#SAT, tedy problém určit, kolik existuje pravdivostních ohodnocení Boolovské formule. Dalším problémem této třídy je, jak spočítat, kolik  existuje perfektních párování v bipartitním grafu~\cite{zoo}.

Není znám polynomiální algoritmus, který by řešil NP-těžký problém, tedy ani \#P-těžký problém.

\section{Algoritmus}
Náš algoritmus na výpočet Jonesova polynomu předpokládá na vstupu diagram orientovaného linku zapsaný v PD notaci. Počet křížení diagramu označíme~$n$.

\subsection{PD notace} 

PD\footnote{planar diagram} notace je zápis sestávajací z $n$  čtveřic čísel, pro každé křížení jedno. Notace jednoznačně popisuje daný diagram. Zápis diagramu v PD notaci se získá následovně: úseky mezi kříženími se očíslují po směru orientace linku čísly od~$1$ do $2 n$. Každé křížení se označí čtyřmi přilehlými úseky, přičemž se začne úsekem, který do křížení vstupuje zdola, a pokračuje se s úseky navazujícími proti směru hodinových ručiček, viz obrázek~\ref{pd}.

\begin{figure}[h]
\centering 
\begin{tikzpicture}[use Hobby shortcut]
\begin{knot}[
  consider self intersections=true,
%  draft mode=crossings,
  ignore endpoint intersections=false,
  flip crossing/.list={6,4,2}
  ]
\node at (0.7,-0.2) {4};
\node at (-0.7,-0.2) {9};
\node at (-0.8,1.3) {3};
\node at (0.8,1.3) {8};
\node at (-2.5,1.3) {7};
\node at (2.5,1.3) {2};
\node at (2.5,-1.7) {5};
\node at (-2.5,-1.7) {10};
\node at (0.7,-1.2) {1};
\node at (-0.7,-1.2) {6};
\strand ([closed]2,2) .. (1.8,0) .. (-2.3,-1) .. (.5,1) .. (-2,2) .. (-1.8,0) .. (2.3,-1) .. (-.5,1) .. (2,2);
\end{knot}
\end{tikzpicture}
\caption{Uzel s PD notací [1, 5, 2, 4], [7, 3, 8, 2], [3, 9, 4, 8], [5, 1, 6, 10], [9,~7,~10,~6].} \label{pd}
\end{figure}

Pro nejrychlejší práci s diagramem v PD notaci si pro každý úsek pamatujeme čtveřice popisující ta křížení, která mu náleží.

\subsection{Výpočet Jonesova polynomu ze závorkového polynomu} \label{jones}

K výpočtu Jonesova polynomu použijeme závorkový polynom. Podle tvrzení~\ref{t01:6} se Jonesův polynom získá z normalizovaného závorkového polynomu substitucí proměnné. Pokud tedy známe závorkový polynom daného diagramu, stačí vypočítat zamotání a provést substituci proměnné,  viz algoritmus~\ref{alg02:01}.

\begin{algorithm}[t]

\caption{  Výpočet Jonesova polynomu ze závorkového polynomu.} 
{\label{alg02:01}}

\DontPrintSemicolon
\SetKwData{D}{D}
\KwData{Diagram \D linku $L$  s $n$ kříženími}
\KwResult{Jonesův polynom linku $L$ v proměnné $t$}
\SetKwData{bracketPoly}{závorkovýPolynom($A$)}
\SetKwData{writhe}{zamotání}

\SetKwData{jones}{jonesůvPolynom($t$)}
\SetKwData{normal}{normalizovanýPolynom($A$)}
\SetKwFunction{Writhe}{Writhe}
\SetKwFunction{Bracket}{Bracket}
\SetKwFunction{Substituce}{Substituce}


\BlankLine

\bracketPoly $\leftarrow$ \Bracket{\D}
\tcc*[r]{v proměnné $A$}

\writhe $\leftarrow$ \Writhe{\D}

\normal $\leftarrow$ $ (-A^3)^{-\writhe} \times \bracketPoly$

\jones $\leftarrow$ \Substituce{\normal , $A \rightarrow t^{1/4}$}

\BlankLine

\KwRet \jones 



\end{algorithm}

V PD notaci lze rychle určit, jestli je křížení kladné, či záporné orientace. Zamotání tedy spočítáme v lineárním čase vzhledem k počtu křížení. Z toho plyne, že výpočet Jonesova polynomu ze závorkového polynomu má lineární časovou složitost.

Dále se budeme zabývat algoritmem na výpočet závorkového polynomu. 

\subsection{Přímočarý výpočet závorkového polynomu}

\begin{definice} \label{rozpoj}
\emph{Rozpojením křížení} diagramu $D$ rozumíme rozpojení v horizontálním a vertikálním směru ve smyslu bodu 2 v definici~\ref{def01:2} závorkového polynomu. Rozpojením diagramu s $n$ kříženími vzniknou dva \emph{synové}, oba diagramy s $n-1$~kříženími.
\end{definice}

Z definice~\ref{def01:2} závorkového polynomu plyne jednoduchý rekurzivní algoritmus na jeho výpočet. Pokud diagram $D$ nemá žádná křížení, má polynom hodnotu~1. Pokud má diagram $n\geq 1$ křížení, jedno se náhodně zvolí. Rozpojením tohoto křížení horizontálně a vertikálně vzniknou dva synové $D_h$ a $D_v$. Závorkový polynom diagramu $D$ se spočítá ze závorkových polynomů jeho synů.
\\
V PD notaci nejsme schopni zaznamenat, jestli při rozpojení křížení vznikla disjunktní kružnice, diagramy synů jsou tedy bez nich. Pokud při rozpojování disjunktní kružnice vznikla, musíme spočtený závorkový polynom syna vynásobit členem $-A^2 - A^{-2}$, podrobnosti viz algoritmus~\ref{alg02:02}.
\\
Algoritmus se vždy zastaví a má časovou složitost $\mathcal{O}(2^n)$. Stejnou časovou složitost má i výpočet Jonesova polynomu používající tento způsob výpočtu závorkového polynomu. 


\begin{algorithm}[p]

\caption{Výpočet závorkového polynomu.}
\label{alg02:02}

\DontPrintSemicolon

\SetKwData{cross}{křížení}
\SetKwData{D}{D}
\SetKwData{lh}{Dh}
\SetKwData{lv}{Dv}
\SetKwData{Hk}{$k_h$}
\SetKwData{Vk}{$k_v$}
\SetKwFunction{Bracket}{Bracket}%
\SetKwData{bracketPoly}{zavorkovýPoly$(t)$}

\SetKwProg{Fn}{Function}{}{end} 


\Fn{\Bracket{\D}}{
\KwData{Diagram \D linku $L$ s $n$ kříženími}
\KwResult{Závorkový polynom diagramu \D v proměnné $A$}
\BlankLine
\If{diagram $D$ nemá žádná křížení}{\KwRet 1}
\BlankLine
zvol náhodně \cross diagramu \D
\BlankLine
\lh $\leftarrow$ link \D, kde \cross je rozpojeno horizontálně

\lv $\leftarrow$ link \D, kde \cross je rozpojeno vertikálně
\BlankLine

\eIf{v linku \lh vznikla disjunktní kružnice} {\Hk $\leftarrow$ 1} {\Hk $\leftarrow$ 0}
\eIf{v linku \lv vznikla disjunktní kružnice} {\Vk $\leftarrow$ 1} {\Vk $\leftarrow$ 0}
\BlankLine
\bracketPoly $\leftarrow$ $A(-A^2 - A^{-2})^{\Hk} $ \Bracket{\lh} \\  $ \hspace{3.2cm} +A^{-1}(-A^2 - A^{-2})^{\Vk} $ \Bracket{\lv}
\BlankLine
\KwRet \bracketPoly
}

\end{algorithm}

\subsection{Průběžné rozmotávání} \label{rozmot}
Algoritmus na výpočet závorkového polynomu zrychlíme, pokud se link pokusíme průběžně rozmotávat, tedy pokud nalezneme diagram ekvivalentního linku s~menším množstvím křížení.

\begin{definice} \label{rozmot}
Diagram je \emph{rozmotaný}, pokud v něm nelze odstranit křížení použitím Reidemeisterova pohybu typu I či II. V opačném případě řekneme, že diagram je možné \emph{rozmotat}.
\end{definice}

V PD notaci lze v lineárním čase vzhledem k počtu křížení rozpoznat případy, kdy je možné link rozmotat.

Reidemeisterovým pohybem typu I se zbavíme jednoho křížení, ovšem výsledný závorkový polynom se podle lemmatu~\ref{l01:2} změní o násobek $-A^{\pm3}$.

Reidemeisterovým pohybem typu II se zbavíme dvou křížení a závorkový polynom zůstane podle tvrzení~\ref{t01:3} stejný. Více viz algoritmus~\ref{alg02:03}.



\begin{algorithm}[p]
\caption{Výpočet závorkového polynomu s rozmotáváním} 
\label{alg02:03}
\DontPrintSemicolon

\SetKwData{cross}{krizeni}
\SetKwData{dh}{Dh}
\SetKwData{dv}{Dv}
\SetKwData{hk}{k}
\SetKwData{Vk}{Vk}
\SetKwData{D}{D}
\SetKwData{e}{e}
\SetKwFunction{Bracket}{Bracket}%
\SetKwData{bracketPoly}{zavorkovýPoly}

\SetKwProg{Fn}{Function}{}{end}


\Fn{\Bracket{\D}}{
\BlankLine
rozmotej diagram \D Reidemeisterovým pohybem typu I\\
\BlankLine
\If{něco rozmotáno}{
\e $\leftarrow$ součet znamení rozmotaných křížení\\
\hk $\leftarrow$ počet vzniklých disjunktních kružnic\\ 
\KwRet $(-A^2 - A^{-2})^{\hk} (-A^{-3 \e})$ \Bracket{rozmotaný diagram} \\
}
\BlankLine
rozmotej diagram \D Reidemeisterovým pohybem typu II\\
\BlankLine
znovu rozmotej diagram \D Reidemeisterovým pohybem typu I\\
\BlankLine
\If{něco rozmotáno typem I}{
\e $\leftarrow$ součet znamení rozmotaných křížení\\
\hk $\leftarrow$ počet vzniklých disjunktních kružnic\\
\KwRet $(-A^2 - A^{-2})^{\hk} (-A^{-3 \e})$ \Bracket{rozmotaný diagram} \\
}
\BlankLine
.\\
.
\tcc*[r]{Dále jako algoritmus~\ref{alg02:02}.} 

.\\
\BlankLine

\KwRet \bracketPoly
}


\end{algorithm}

Rozmotávání běží v lineárním čase vzhledem k $n$, celková časová složitost tedy zůstává $\mathcal{O}(2^n)$.

\subsection{Vhodná volba křížení} \label{volba}
Křížení k rozpojení jsme volili náhodně, algoritmus se pokusíme zlepšit vhodnou volbou křížení, aby bylo diagram možné průběžně rozmotávat.
V této sekci dokážeme následující lemma.
\begin{lemma} \label{volbalemma}
Ke vzniku diagramu, který lze rozmotat, stačí vždy rozpojit nejvýše dvě křížení.
\end{lemma}
Algoritmus bude volit právě ta křížení, jejichž rozpojení u synů (nebo vnuků) zajistí možnost rozmotání.

\subsubsection{Diagram jako rovinný graf} \label{jakograf}
Každý linkový diagram odpovídá rovinnému grafu, v němž křížení představují vrcholy (vždy stupně čtyři) a úseky mezi kříženími hrany. Diagram s $n$ kříženími odpovídá grafu s $n$ vrcholy a $2n$ hranami.
Dále budeme v této sekci k popisu diagramů používat grafovou terminologii. 

\begin{lemma}
V rozmotaném diagramu existuje stěna ohraničená méně než čtyřmi hranami.
\end{lemma}

\begin{dukaz}
Podle Eulerova vzorce pro rovinné grafy platí $$v - e +f = 2,$$ kde $v$ značí počet vrcholů, $e$ počet hran a $f$ počet stěn (důkaz např. v~\cite{kapitoly}).
\\
V našem případě tedy dostáváme vzorec pro počet stěn v linkovém diagramu $$f = n+2$$.
\\
Každá hrana diagramu náleží dvěma stěnám, rozdělujeme tedy $4n$ hran mezi $n+2$~stěn. Z toho plyne, že musí existovat stěna, která je ohraničená méně než čtyřmi hranami. 
\end{dukaz} 

\subsubsection{Typy stěn} \label{steny}



Popíšeme, jak mohou v rozmotaném diagramu vypadat stěny ohraničené méně než čtyřmi hranami.

Stěna s jednou hranou by v diagramu odpovídala smyčce, ty jsou už odstraněny rozmotáním.

Možné stěny s dvěma a třemi hranami jsou zobrazené na obrázku~\ref{stenyobr}.

\begin{figure}[h]
\centering 
\begin{subfigure}[t]{0.4\linewidth}\centering
\begin{tikzpicture}
%\clip(-2,-2) rectangle (7,1.3);

\draw (-1,-0.75) arc (270:90:0.75);
\draw (-1, -0.75) -- (1, -0.75);
%\draw (-1, 1) -- (1, 1);
\draw (0, -1.3) -- (0, -1);
\draw (0, -0.6) -- (0, 1.3);

\draw (-1, 0.75) -- (-0.25, 0.75);
\draw (0.25, 0.75) -- (1, 0.75);
\node [below] at (0.3, -0.3) {$a_1$};
\node [below] at (0.3, .7) {$a_2$};
\end{tikzpicture}
\caption{Typ A} 
\end{subfigure}
\begin{subfigure}[t]{0.4\linewidth}\centering
\begin{tikzpicture}
%\clip(-4.5,-1.65) rectangle (4.5, 1.65);


\draw (-4,1) -- (-3.58, 0.72);
\draw (-3.4, 0.6) -- (-1.6,-.6);
\draw (-4, -1) -- (-3.58, -0.72);
\draw (-3.4, -0.6) -- (-2.8, -0.2);
\draw (-2.2, 0.2) -- (-1.6, 0.6);


\draw (-3.5, -1.3) -- (-3.5, 1.3);

\node [below, right] at (-3.3, -0.7) {$b_2$};
\node [above, right] at (-3.3, 0.7) {$b_3$};
\node [right] at (-2.3,0) {$b_1$};
\end{tikzpicture} 
\caption{Typ B}
\end{subfigure}
\begin{subfigure}[t]{0.4\linewidth}\centering
\begin{tikzpicture}
%\clip(-4.5,-1.65) rectangle (4.5, 1.65);


\draw (-4,1) -- (-3.58, 0.72);
\draw (-3.4, 0.6) -- (-1.6,-.6);
\draw (-4, -1) -- (-2.8, -0.2);
\draw (-2.2, 0.2) -- (-1.6, 0.6);


\draw (-3.5, -1.3) -- (-3.5, -0.9);
\draw (-3.5, -0.5) -- (-3.5, 1.3);
\node [below, right] at (-3.3, -0.7) {$c_2$};
\node [above, right] at (-3.3, 0.7) {$c_3$};
\node [right] at (-2.3,0) {$c_1$};
\end{tikzpicture}
\caption{Typ C}
\end{subfigure}
\caption{Typy stěn ohraničených třemi a méně hranami.} \label{stenyobr}
\end{figure}

Stěna se dvěma hranami, kterou není možné rozmotat druhým Reidemeisterovým pohybem, musí v diagramu odpovídat typu A. Všimněme si, že rozpojením křížení $a_1$ i $a_2$ buď ve vertikálním, nebo horizontálním směru vznikne smyčka. Volbou křížení $a_1$ nebo $a_2$ je tedy zaručeno, že jeden syn má po rozmotání nejvýše $n-2$ křížení.

Stěna se třemi hranami v diagramu odpovídá buď typu B, nebo C.

Ve stěně typu B získáme vertikálním rozpojením křížení $b_1$ syna, jenž jde rozmotat druhým Reidemeisterovým pohybem. Jeho diagram tedy bude mít po rozmotání nejvýše $n-3$ křížení.

Ve stěně typu C není rozpojením žádného křížení rozmotání zaručeno. Ovšem rozpojením libovolného křížení získáme jednoho syna se stěnou typu A. Existuje tedy vnuk s nejvýše $n-3$ kříženími.

Tímto jsme dokázali lemma~\ref{volbalemma}.

\subsection{Výsledný algoritmus pro výpočet závorkového polynomu} \label{varianty}
Snažíme se zajistit možnost rozmotání u synů, budeme tedy při rozpojování preferovat křížení ve stěnách A a B před stěnou C. Dále rozlišíme dvě varianty výsledného algoritmu: \emph{algoritmus A} navíc preferuje křížení $a_i$ před $b_1$,  \emph{algoritmus B} preferuje $b_1$ před $a_i$. Celý postup je shrnut v algoritmu~\ref{alg02:04}.

Původní algoritmus~\ref{alg02:03} s náhodnou volbou křížení a rozmotáváním budeme označovat \emph{algoritmus RND}.

V PD notaci je možné vhodné křížení stěn A, B i C nalézt v lineárním čase vzhledem k $n$, časová složitost tedy zůstává $\mathcal{O}(2^n)$. V následující sekci~\ref{analyza} se pokusíme získat lepší odhady složitosti.

Obě varianty výsledného algoritmu jsou podle úvah v předchozích částech korektní a vždy se zastaví.

\begin{algorithm}[p]

\caption{Výsledný algoritmus pro výpočet závorkového polynomu, varianty A a B.}
\label{alg02:04}

\DontPrintSemicolon

\SetKwData{cross}{křížení}
\SetKwData{dh}{Dh}
\SetKwData{dv}{Dv}
\SetKwData{kk}{k}
\SetKwData{aj}{$a_1$}
\SetKwData{bj}{$b_1$}
\SetKwData{cj}{$c_1$}
\SetKwData{e}{e}
\SetKwData{D}{D}
\SetKwData{lh}{Dh}
\SetKwData{lv}{Dv}
\SetKwData{Hk}{$k_h$}
\SetKwData{Vk}{$k_v$}
\SetKwFunction{Bracket}{Bracket}%
\SetKwData{bracketPoly}{zavorkovýPoly$(t)$}

\SetKwProg{Fn}{Function}{}{end} 


\Fn{\Bracket{\D}}{
\KwData{Diagram \D linku $L$ s $n$ kříženími}
\KwResult{Závorkový polynom v proměnné $A$}
\BlankLine
\If{diagram \D nemá žádná křížení}{\KwRet 1}
\BlankLine

rozmotej diagram jako v algoritmu~\ref{alg02:03}

\BlankLine
\If{varianta A} {
\eIf{existuje stěna typu A}
{\cross $\leftarrow$ \aj}
{ \eIf {existuje stěna typu B} {\cross $\leftarrow$ \bj}{ \cross $\leftarrow$ \cj}
}
}
\If{varianta B} {
\eIf{existuje stěna typu B}
{\cross $\leftarrow$ \bj}
{ \eIf {existuje stěna typu A} {\cross $\leftarrow$ \aj}{ \cross $\leftarrow$ \cj}
}
}

\BlankLine
\lh $\leftarrow$ link \D, kde \cross je rozpojeno horizontálně

\lv $\leftarrow$ link \D, kde \cross je rozpojeno vertikálně
\BlankLine

\eIf{v linku \lh vznikla disjunktní kružnice} {\Hk $\leftarrow$ 1} {\Hk $\leftarrow$ 0}
\eIf{v linku \lv vznikla disjunktní kružnice} {\Vk $\leftarrow$ 1} {\Vk $\leftarrow$ 0}
\BlankLine
\bracketPoly $\leftarrow$ $A(-A^2 - A^{-2})^{\Hk} $ \Bracket{\lh} \\  $ \hspace{3.3cm} +A^{-1}(-A^2 - A^{-2})^{\Vk} $ \Bracket{\lv}
\BlankLine
\KwRet \bracketPoly
}

\end{algorithm}


\subsection{Implementace algoritmu}
Algoritmus jsme implementovali v programovacím jazyce Python. 

Práce s diagramem v PD notaci s využitím vhodných datových struktur je sice rychlá, ale náročná na rozbor všech možných případů. Ačkoli je tedy samotný algoritmus poměrně přímočarý, délka kódu narostla kvůli nutnosti rozlišení všech případů při rozpojování křížení, rozmotávání diagramu a hledání vhodného křížení.

\section{Analýza složitosti algoritmu}  \label{analyza}
V této sekci získáme horní a dolní odhad časové složitosti algoritmu na výpočet závorkového a Jonesova polynomu. V následující analýze nezáleží, jestli se jedná o variantu A, nebo B.

Rychlost algoritmu je závislá na počtu křížení $n$ a na míře rozmotávání. Například na diagramu, který je možné rozmotat absolutně, poběží nejhůř v kvadratickém čase vzhledem k $n$. V kvadratickém čase také algoritmus běží na jistém typu torusových uzlů, viz sekce~\ref{torus}.

\subsection{Horní odhad}


\begin{tvrz}
Výpočet Jonesova polynomu založený na algoritmu~\ref{alg02:04} na výpočet závorkového polynomu má v nejhorším případě časovou složitost  $\mathcal{O}\left( 2^{0,823 n }\right)$.
\end{tvrz}
\begin{dukaz}
Horní odhad rychlosti algoritmu provedeme na příkladu diagramu, v~němž dojde pouze k minimálnímu rozmotávání. Nedojde tedy k rozmotání jiných křížení než těch, u kterých je to zaručeno volbou křížení k rozpojení, viz rozbor v~sekci~\ref{volba}.
Také v případech, kdy není předchozí volbou křížení zaručena existence stěny typu A, bude existovat pouze stěna typu C, která zaručuje rozmotání pouze u vnuka. V tomto případě tedy nezáleží, jestli se jedná o variantu algoritmu A, nebo B.

Průběh algoritmu zakreslíme formou binárního stromu, kde číslo ve vrcholu značí počet křížení diagramu. V kořeni máme diagram s $n$ kříženími, v němž rozmotáme křížení stěny C, takže jeho synové jsou diagramy s $n-1$ kříženími a obsahují stěnu typu A. Jejich synové budou diagramy velikosti $n-2$ a $n-3$.
V lichých hladinách stromu má tedy vrchol syny o jedno křížení menší, v sudých hladinách je jeden syn o dvě křížení menší.

\begin{forest}
  [n[n-1[n-2[n-3[n-4[...][...]][n-5[...][...]]][n-3[...][...]]][n-3[n-4[n-5[...][...]][n-6[...][...]]][n-4[...][...]]]][n-1[n-2[...][...]][n-3[...][...]]]]
\end{forest}

Získali jsme následující rekurentní rovnici na počet operací výpočtu závorkového polynomu diagramu velikosti $n$.
\begin{equation} \label{rek1}
T(n) = 2 T(n-2) + 2 T(n-3) + c_l n + 2 c_l (n-1)
\end{equation}

Člen $c_l n + 2 c_l (n-1)$, kde $c_l$ je konstanta, vyjadřuje, že na rozdělení každého diagramu na syny (rozmotání a volba křížení) je potřeba lineární počet operací vzhledem k počtu křížení.

Rovnici vyřešíme podle postupu uvedeného v~\cite{kapitoly}. Nejprve nalezneme vytvořující funkci $F(x)$ posloupnosti $\displaystyle (T(n))_0^\infty$, tedy funkci, pro kterou platí
$$ F(x) = \sum_{n=0}^{\infty} T(n)x^n.$$
V našem případě dostaneme z rekurentního vztahu~\ref{rek1} rovnici
\begin{equation*}
F(x) - x^2 -x -1 = 2 x^2 F(x) + 2 x^3 F(x) - \frac{x^3(4x-7)}{(x-1)^2}
\end{equation*}
a jejím vyřešením
\begin{equation*}
F(x) = \frac{-1+x+2x^2-10x^3+5x^4}{{(1-x)}^2(-1+2x^2+2 x^3)}.
\end{equation*}
Označme $r_1, r_2, \bar{r_2}$ kořeny polynomu $-1+2x^2+2 x^3$. Rozklad funkce $F(x)$ na parciální zlomky je
\begin{equation*}
F(x) = \frac{a_1 x}{1 - \frac{1}{r_1} x} + \frac{a_2 x + b_2}{\left(1-\frac{1}{ |r_2|} x \right) ^2} + \frac{a_3 x + b_3}{\left( 1-x \right) ^2}
\end{equation*}
pro jisté konstanty $a_i$, $b_i$.\\
Platí
\begin{align*}
\frac{1}{r_1} &= \frac{6}{-2+\left( {46-6\sqrt{57}} \right)^{1/3} + \left( {46-6\sqrt{57}}\right)^{1/3}} \approx 2^{0,823} \\
\frac{1}{ |r_2|} & \approx 2^{0,088  }.
\end{align*}
Vzorec pro $T(n)$ získáme rozvinutím $F(x)$ do mocninné řady. To provedeme využitím známých vztahů
\begin{align*}
\frac{1}{1-x} &= \sum_{n=0}^{\infty} x^n \\
\frac{1}{ (1-x)^2}  &= \sum_{n=0}^{\infty}(n+1) x^n
\end{align*}
a získáme výsledný vzorec
\begin{equation} \label{odhadnum}
T(n) \approx c_1 2^{0,823 n } + c_2 n 2^{0,088 n } + c_3 2^{0,088 n } + c_4 n + c_5 
\end{equation} 
kde $c_i$ jsou jisté konstanty. \\

Ze vzorce~\ref{odhadnum} plyne $$ T(n)= \mathcal{O}\left( 2^{0,823 n }\right).$$

Podle sekce~\ref{jones} je na výpočet Jonesova polynomu ze závorkového polynomu potřeba pouze lineární počet operací. Dohromady má tedy výpočet Jonesova polynomu časovou složitost $\mathcal{O}\left( 2^{0,823 n }\right)$.
\end{dukaz}

\subsection{Dolní odhad}

\begin{tvrz} \label{dolni}
Výpočet Jonesova polynomu založený na algoritmu~\ref{alg02:04}  na výpočet závorkového polynomu má v nejhorším případě časovou složitost  $\Omega\left(2^{0,75 n}\right)$.
\end{tvrz}

\begin{dukaz}
Provedeme analýzu průběhu algoritmu~\ref{alg02:04} na linku s diagramem, který vznikne z diagramu Borromeovských kruhů přidáváním kružnic. Kružnici přidáváme tak, aby vždy protla dva další kruhy celkem ve čtyřech bodech a upravíme křížení, aby vzniklý diagram byl alternující, tj. aby se střídala křížení vedená zdola a shora, viz obrázek~\ref{borro}. Diagram složený z $k$ kružnic označíme $B_k$.

\begin{figure}[h]  

\centering 
\begin{subfigure}[t]{0.4\linewidth}\centering
\begin{tikzpicture}[scale=0.5]
\begin{knot}[
%  draft mode=crossings,
  flip crossing/.list={3,4}
]
\strand (1.5,0) circle[radius=2cm];
\strand (-1.5,0) circle[radius=2cm];
\strand (0,{1.5*sqrt(3)}) circle[radius=2cm];
\strand[white] (0,{-1.5*sqrt(3)}) circle[radius=2cm];
\end{knot}
\end{tikzpicture} 
\caption{Borromeovské kruhy.} 
\end{subfigure}
\begin{subfigure}[t]{0.4\linewidth}\centering
\begin{tikzpicture}[scale=0.5]
\begin{knot}[
% draft mode=crossings,
  flip crossing/.list={8, 7, 4,12, 2,11}
]
\strand (1.5,0) circle[radius=2cm];
\strand(-1.5,0) circle[radius=2cm];
\strand (0,{1.5*sqrt(3)}) circle[radius=2cm];
\strand[blue] (0,{-1.5*sqrt(3)}) circle[radius=2cm];
\strand[blue] (3,{1.5*sqrt(3)}) circle[radius=2cm];
\end{knot}
\end{tikzpicture}
\caption{Přidání dvou kružnic.}
\end{subfigure}
\caption{Vznik diagramu $B_k$ z důkazu tvrzení~\ref{dolni}.} \label{borro}
\end{figure}  


Diagram $B_k$ má $4k-6$ křížení, můžeme tedy tímto způsobem získat diagram s počtem křížení větším než libovolné $n$. Každá stěna diagramu $B_k$ je typu C.


Na obrázku~\ref{prubehhorni} je znázorněn strom s průběhem algoritmu na diagramu $B_k$ takový, že jsou postupně odstraňovány krajní kružnice. V kořeni se nachází úsek diagramu obsahující nějakou krajní kružnici. Zakroužkováním je označeno křížení, které bylo vybráno k rozpojení (volba křížení odpovídá variantám A i B). Šipkou je znázorněno, pokud dojde k rozmotání diagramu. Žlutě podtržení potomci jsou diagramy $B_{k-1}$. Červeně a zeleně podržení potomci jsou synové diagramu $B_{k-1}$, jak je vidět na obrázku~\ref{rozdvojeni}.


\begin{figure}[h] \centering
\includegraphics[scale=0.43]{../img/horniodhad}
\caption{Průběh algoritmu na diagramu $B_k$.} \label{prubehhorni}
\end{figure}

\begin{figure}[h] \centering
\includegraphics[scale=0.28]{../img/rozdvojeni}
\caption{Synové diagramu $B_{k-1}$.}  \label{rozdvojeni}
\end{figure}

Dohromady tedy z diagramu $B_k$ rozpojováním vznikne šest diagramů $B_{k-1}$ a čtyři synové $B_{k-1}$. Výpočet závorkového polynomu diagramu $B_k$ je tedy těžký alespoň jako výpočet polynomu osmi diagramů $B_{k-1}$. 

Počet operací výpočtu závorkového polynomu diagramu s $n$ kříženími tedy splňuje pro jisté kladné konstanty $c_0$, $c_1$ rekurenci
$$ T(n) = 8T(n-4) + c_1 n + c_0 \geq 8T(n-4). $$
Z toho plyne, že $T(n) = \Omega\left(8^{\frac{n}{4}}\right)  =  \Omega\left(2^{0,75 n}\right)$. \\

Na výpočet Jonesova polynomu ze závorkového polynomu je potřeba lineární počet operací, tedy i výpočet Jonesova polynomu má časovou složitost $\Omega\left(2^{0,75n}\right)$.
\end{dukaz}
